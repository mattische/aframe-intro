# 3D-modeller





![SketchFab](https://github.com/mattische/aframe-intro/blob/0f96fe55213ae14b49fd156a55f64630676a858b/1%20-%20mer%20om%20assets%20och%20animation/img/sf.png)



#### TOC
- [modeller](#modeller) i A-Frame
- [infoga](#infoga) vilka format som är lämpliga samt hur du infogar 3D-modeller i en scen
- [övning](#övning)



## modeller
A-Frame stödjer flera olika format för modeller som kan användas i en scen.
Men vad är en 3D-modell då?

Så här säger Chat GPT;

*är en digital representation av ett objekt eller en struktur i tre dimensioner (höjd, bredd och djup). Den skapas med hjälp av specialiserad programvara och används för att visualisera objekt i olika sammanhang, såsom spel, filmer, design, arkitektur, simuleringar och virtual reality.*

3D modeller används i t ex spel, film (visuella effekter och animationer), arkitektur/design för att visualisera miljöer och då inom XR (VR/AR). 
Framställandet av modellerna görs i specifik mjukvara, t ex:

- Blender
- MagicaVoxel
- Autodesk Maya e.l Maya LT
- Maxon Cinema4D
- [Supercraft](https://supermedium.com/supercraft/) (modellering med A-Frame i VR)


I den här introduktionen ingår inte att skapa 3D-modeller i en mjukvara. Men, ibland kan det vara bra att ha en uppfattning om dem så därför listas här begrepp och vad som ingår i en modell;

 - Mesh: En 3D-modell är vanligtvis uppbyggd av ett nätverk av polygoner, vanligtvis trianglar eller fyrkanter, som tillsammans formar ytans geometri. Dessa polygoner kopplas samman i en struktur som kallas "mesh".

- Vertices: Varje polygon definieras av ett antal hörn (vertices). Vertices är punkterna i 3D-rymden som bildar basen för modellens struktur. De är viktiga för att bestämma formen och utseendet av objektet.

- Texturer: En textur är en bild eller ett mönster som appliceras på 3D-modellen för att ge den mer detaljer och realism. Texturer kan simulera ytor som trä, metall, plast eller hud.

- Material: Material anger hur en 3D-modells yta ska bete sig i förhållande till ljus. Det definierar egenskaper som färg, reflektion, genomskinlighet och glans.

- Normaler: Normaler är vektorer som pekar utåt från ytan av en modell och används för att avgöra hur ljuset reflekteras. De är avgörande för att beräkna ljuseffekter som skuggor och reflektioner.

- UV Mapping: Det är en process där texturer "viks" runt en 3D-modell. UV-koordinaterna hjälper till att placera 2D-bilder (texturer) på rätt plats över den tredimensionella ytan.

- Animation: Vissa 3D-modeller är riggade för animation, vilket innebär att de har ett "skelett" eller en uppsättning kontroller som gör det möjligt att animera olika delar av modellen, som karaktärers rörelser.

Läs mer i dokumentationen: https://aframe.io/docs/1.6.0/introduction/models.html


### infoga
Om du inte vill göra egna modeller (vilket kräver en hel del kunskap om mjukvarorna de skapas med) så finns det flera olika ställen där 3D-modeller finns att tillgå och använda gratis. [SketchFab](https://sketchfab.com/) är en plats där användare kan ladda upp och dela sina modeller - där kan du alltså leta och hitta passande modeller som du kan använda i ditt projekt.
Andra platser är t ex clara.io, Archive3D eller t ex TurboSquid.

Modellerna finns tillgängliga i olika format (filformat/extensioner) som kan ha olia egenskaper.
Nedan listas olika format - rekommenderat format är **glTF**, som är optimerat för webben.

Om man vill testa att ladd in en modell i sin scen, så kan man göra så här;

```html
<!-- där du byter ut extension mot korrekt filextension, t ex .gltf eller .glb -->
<a-entity my-model="url(path/to/model.extension)"></a-entity>
```

**glTF (GL Transmission Format)**

extensioner: .gltf (JSON-format) och .glb (binärt format)
glTF är ett format optimerat för webben. 
Det stöder både statiska och animerade 3D-modeller och är det **rekommenderade formatet för A-Frame**.
Stödjer: Material, texturer, animationer, ljus, och kamerainställningar.

**OBJ (Wavefront OBJ)**

extension: .obj tillsammans med .mtl (materialfil)
ett vanligt äldre format som används för att lagra 3D-geometri. Det är enkelt men stöder inte komplexa materialinställningar och animationer.

**Collada (DAE)**

extension: .dae
ett XML-baserat format som används för att utbyta 3D-modeller mellan olika programvaror. Det kan inkludera geometri, material, och animationer.


**FBX (Filmbox)**

extension: .fbx
används ofta för animationer. FBX stöds inte direkt i A-Frame. Du behöver konvertera FBX till glTF för att använda dem i A-Frame, vilket enkelt kan göras med verktyg som Blender eller online.


### övning
du ska använda en glTF-modell och sedan animera dess position, rotation (eller andra attribut om du vill).

- välj eller använd en 3D-modell i glTF-format
Ladda ner en glTF-modell från Sketchfab eller använd en du redan har. I exemplet nedan kallar vi vår modell för "Damaged Helmet (glTF)" och filnamnet "DamagedHelmet.gltf".

- skapa en ny HTML-fil och inkludera A-Frame.

- lägg till den nedladdade eller "färdiga" modellen bland dina assets samt infoga den.
och se hur den ser ut i VR läge.
```html
<a-assets>
      <!-- glöm inte ändra sökvägen till filen med din modell -->
      <a-asset-item id="helmetModel" src="/path/to/your/model/DamagedHelmet.gltf"></a-asset-item>
</a-assets>

<!-- här används modellen, notera att vi använder värdet för id som värde till gltf-model -->
<a-entity
   gltf-model="#helmetModel"
   position="0 1 -5"
   scale="2 2 2">
</a-entity>
```

Nu vet du hur du laddar och använder en 3D modell i dina projekt. Svårare än så är det inte!
Testa gärna att hämta flera olika modeller och placera dom i dina scener.




